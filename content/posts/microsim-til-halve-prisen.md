---
_edit_last: "1"
_thumbnail_id: "53"
author: wpgundersen
categories:
  - norwegian
cover:
  alt: SIM hole
  image: /wp-content/uploads/2012/07/sim_hole.jpg
date: "2012-07-10T13:17:35+00:00"
guid: http://www.gundersen.net/?p=51
parent_post_id: null
post_id: "51"
tags:
  - microsim-sim-telehuset-mobil
title: MicroSIM til halve prisen
url: /microsim-til-halve-prisen/

---
Mange nye telefoner, som iPhone og Samsung Galaxy S3, krever et SIM-kort som er mindre enn vanlig. Et slikt mikrosim er bare et vanlig SIM-kort med overflødig plast klippet bort.

Når man står hos i butikken med den nye telefonen i hånda er man ganske ivrig på å komme i gang. Det vet Telehuset å benytte seg av. For jobben med å putte inn ditt gamle SIM i en litt spesiell hullmaskin, klemme hardt, og gi deg det samme SIM-kortet tilbake, tar de uten blygsel 199kr. For noen svært få sekunders jobb. For vilt til å være sant? Ta en tur innom et Telehus og spør.

Heldigvis finnes det andre alternativ. Både Clas Ohlson og Teknikkmagasinet selger det rette verktøyet for 99kr. Hos Clas Ohlson finner du det i hylle H20.

{{< figure align="alignnone" width=450 src="//gundersen.net/wp-content/uploads/2012/07/microsim%5Fpunch.jpg" alt="" caption="" >}}

For en moderne husholdning med flere telefoner blir det fort litt penger spart. Ikke minst kan man med et slikt verktøy i hus ta nye telefoner, bestilt på nett, i bruk med en gang - og unngå hele turen til nærmeste teleforhandler. Hvor man kanskje hadde kjøpt noe annet mens man først var der. Tenk på det Telehuset.
